[{"content":"Einu Chamonix gatve ir braukiu ašaras. Savom kojom nuo starto šių gatvių nepasiekė 30% dalyvių.\nIšsišnypščiu nosį, nusibraukiu į ranką, raudonas dryžius.. ok. Ranka pirmą kartą per visą trasą be dangos, išsirengiau iki marškinėlių paskutinėj maitinėlėj. Oras šįvakar panašus į vasarą. Startavom su pirštinėm.\n41-ma valanda ir 156-tas kilometras tranze. Šamoni voodoo veikia be priekaištų. Ausys ir smegenys jau nebegali priimti prancūziško garsinio palaikymo, taip jau įkyrėjo per beveik dvi paras.. Tik pasiek civilizaciją nelygu kokiu paros metu, palaikymo gausi kibirais. O čia, Chamonix, visa tai tik dar labiau sutirštėja, žmonės laukia grįžtančių zombiukų.\nKur buvau, ką mačiau, kodėl mačiau, ar mačiau, su kokiu savim koviausi trasoje viskas persipynę ir neturi vientisos linijos. Viskas vienu metu. Niekas neturi prasmės. Kodėl čia reikėjo tiek susivarginti. Aš - finisher\u0026rsquo;is.\nLaiko jutiminė atkarpa ne 41 valanda o koks mėnesis \u0026ldquo;išėjimo\u0026rdquo; į tuos laukinius gamtos plotus ir vertikales.\n\u0026ldquo;Miegojau\u0026rdquo; per visą laiką apie 14 minučių sėdint prie stalo pasidėjus galvą ant stalo sukeistų rankų. Jaunesniam yra tekę pabaliavot keliskart porą parų be miegojimo, tai primečiau kad ir pahikint šitaip įmanoma. Haliucinacijos. Nusivyliau beveik nebuvo, tik kokių 20 minučių ant grindinio pradėjo matytis gražūs paveiksliukai ten kur iš tikro akmenys, tie pilki paprasti akmenys, nors iš kur man dabar žinot? Išsiblaiviau greit ir nebeliko gražumėlių.\nKuo arčiau finišo tuo fantazmagoriškiau atrodė maitinėlės, ypač naktinės. Keli dar nelūžę žmogėnai tarška prie stalų, keli trūkę ant stalo, kiti po stalu ant suolo ir pan. Sutinki žvilgsnį bet jis besielis. Ateini jie ten yra guli, tarška, išeini - lieka. Neaišku kaip ir kada jie ten papuolė išvis ir ką čia veikia\u0026hellip; Su pirmu truliku grįž namo?\nO dar įplaukė keli nežmonės. Miegodavo ir kitaip. Pavyzdžiui vidury kalno po medžiu apsigaubęs apsiaustu nuo lietaus. Kitus mačiau ramiai besiklojančius guolį ir gulančius tiesiog ant žvyrkelio ant šalto kalno. Tie žmonės pagalvojau ne pirmą kartą ir žino ką daro.\nPirmą ir paskutinį dropbag punktą pasiekiau kupinas jėgų, apie 100km po 24 valandų nuo starto. \u0026ldquo;Pamiegojau\u0026rdquo;, pasikeičiau marškinėlius, kojines, batus. O taip, batai jau buvo murkdyti kilometriniuose tešlynuose, pėdos išbrinkusios nuo drėgmės bet pūslių minimumas. O pėdos vistiek \u0026ldquo;degė\u0026rdquo; ir taip iki finišo. Ir koks tai malonumas paskui nutraukti tas kojines koks saldumas ir tikėjimas rytojum pilnai.\nNusibakterinau ir persitepliojau jautriąsias vietas.\nŠis punktas neskirtas varžybų tęsimui, viduje šilta, ramu, ir ant sienos LABAI DIDELIS užrašas su rodyklėm: AUTOBUSAI Į CHAMONIX TEN \u0026raquo;\u0026gt;\nMiegoti nelabai įveikiama nes kažkas nesusitvarkė su garso įranga ir girgždino per mikrofoną žvygiančio asilo-kiaulės hibrido balsu.\nJau trečia para po finišo bet dar moku kainą. Galvos vėruliai, pūslelinė lūpose ir nosyje, dvigubos apimties dešinė blauzda, pėdos kraujosrūvose ir mėlynėse, dešinės šlaunies išorė nutirpusi, karščio priepuoliai naktimis, bet jau baigėsi stresiniai/hipoterminiai šaltkrėčiai kuomet tiesiog guli ir purtaisi, nors yra šilta.. Nevisada suvokiu aplinką, atrodo lyg per atstumą ar per televizorių viskas aplink.\nIt koks kvantinis pezalas, vienu metu ir trasoj ir Šveicarijoj povaržybinėse atostogose. Einu kokiu gražiu slėniu šveicariškose priealpėse bet ir leidžiuos ytin technišku akmenuotu TDS jovalu. Nežinau kaip susirinkti save į vieną gabalą. Aš ir ten ir čia, ir čia ir ten. Ir eik tu n..\nNežinau kaip bet žinau kad. Šis nuotykis kažką persuko mano viduje. Kažkuri mano dalis dar yra toje trasoje, gal ten ir liks. Laikas patieks atsakymus ir tikimai mažiau dramos.\nAntroji naktis. Dangus giedras. Pilnutėlis mėnuliukas, toks blynas pusė dagaus. Idant žibintas, asmeninis trasos šviesulys.\nAle taip užstaugsiu, kad niekas neišgirs.\nŠi kelionė prasidėjo prieš daugiau nei metus gavus utmb 100k indexą Innsbruko varžybose, nes tai sąlyga registruotis į TDS. Tuomet net negalvojau apie tai. Austrijoje buvo pirmos varžybos kalnuose, pirma pažintis 80km trasoje. Antros gavosi TDS 156km trasoje.\nPati pradžia tai jau kaip nebus energinga, visi kopia kaip pašėlę. Nėra tekę dalyvauti tokiomis oro sąlygomis, matau kaip žmonės stoja ir išsipakuoja. Sąlygos tokios kad dukart pakeista trasa su pailginimu apie 7km ir nukeltas startas 40 minučių, pašaldant susirinkusiuosius pastovėt prie starto..\nDar kylam, jaučiu kad šalta ir nešiltės, stoju ir aš, antkelnės, rankovės ir pirštinės.\nVėliau trasoje nusi/apsi renginėt tenka prieš ir po kiekvieno kalno daugybę kartų nes arba hipotermija arba perkaitimas.\nVaržybos šaltu oru man? Aš hipotermiją galiu pasigauti atsidaręs šaldytuvą. Nors šiaip šaltį mėgstu bet jis manęs - ne.\nViršuje nelaimėlius šildo spec akvariume su gelbėjimosi apsiaustais.\nRūkas, sniegas, šaltas pūgos vėjas, avių varpeliai ir tie vilnos kamuoliai ramiai skabo kažką randa ant tos šaltos žemės.\nMatomumas du trys metrai.\nTešlynai. Laukuose, na mirkai kojas gal nukrenti, jeigu mažiau pasisekė nukrenti taip kad išsitešlini taip jog nebepasiimsi net maisto iš kuprinės nes rankos viską ištešlins ką palies.\nDar yra įdomesni tešlynai prie skardžių kur vienas slystelėjimas ir garmėsi kažkur toli toli..\nSlystelnu, kažkaip korpusas pasisuka 90 laipsnių ir visu ūgiu minkštai įsėdu sugulu į rudą marmalynę. Guliu. Skardis toli - ok. Nieko neskauda - ok. Atsikeliu, nugara užpakalis, kuprinė, rankos, lazdos viskas apsivaflinę.\nPasisekė kad maitinėlė neypač toli buvo. Nuėjau į wc apsiplauti rankų ir lazdų. Spaudimo nėra, vanduo tik kapsi, bet rankos ir lazdos švarios. Pavalgiau pagėriau, grįžtu į wc, nebeleidžia sako nėra vandens. Geras \u0026ldquo;timingas\u0026rdquo; pagalvojau ir išvykau.\nPo finišo batai nuo sudžiųvusio purvo kaip metaliniai skląsčiai, vos lankstosi ir viską spaudžia, o miegamasis vertikaliai 70m pakilt į kalniuką dar.. Sunaudoju kažkokias dar jėgas pasiimt dropbagą. Ir kažkaip namo.\nDaug pykčio gale, ant tų visų aukštyn žemyn. O kas tave čia vertė atvažiuoti ir stoti prie starto linijos. Atsakymo nėra. Neklausinėk ir niekas nemeluos.\nMes tai darom nes kažkodėl. Nes norim patirti, būti dvejose vietose vienu metu, matyti gražius paveikslėlius.\nPusantro mėnesio iki varžybų nusirašo IT band\u0026rsquo;as. Skausmą permeta į kelienus. Tai pačiu laiku. Ne ironiškai čia. Tik tuomet pradėjau rimtai daryti fizinį pasiruošimą. Padeda bet kaip žinia nieko greitai nebūna. Kelis išbėgimus taip surakina kelieną, kad net eiti nesigauna..\nTokio sudėtingumo trasos įveikimo bėgte iliuzijos neturėjau, todėl treniravau ir greitą ėjimą su 3kg papildomu svoriu. Ėjimas yra lėčiau už risnojimą bet žymiai pigiau energijos sąnaudų ir streso visai grandinei atžvilgiu.\nĮ finišą taip ir įėjau ~11:30/km tempu.\nKoks šlykštus buvo \u0026ldquo;teiperis\u0026rdquo;. Iš esmės sirgau ir slydo stogelis. Dvi savaitės iki starto. Klaikus periodas.\nLaikas miegoti bet aš trasoje su gražiais paveikslėliais.\n","permalink":"https://jopapa.lt/posts/2023-08-29-utmb-tds/","summary":"Einu Chamonix gatve ir braukiu ašaras. Savom kojom nuo starto šių gatvių nepasiekė 30% dalyvių.\nIšsišnypščiu nosį, nusibraukiu į ranką, raudonas dryžius.. ok. Ranka pirmą kartą per visą trasą be dangos, išsirengiau iki marškinėlių paskutinėj maitinėlėj. Oras šįvakar panašus į vasarą. Startavom su pirštinėm.\n41-ma valanda ir 156-tas kilometras tranze. Šamoni voodoo veikia be priekaištų. Ausys ir smegenys jau nebegali priimti prancūziško garsinio palaikymo, taip jau įkyrėjo per beveik dvi paras.","title":"UTMB TDS"},{"content":" Artėja vidurnaktis, aš einu į autobusą numeriu(raide?) M.\nGegužės pradžia, bet čia į pietus nuo Lietuvos, čia jau ganėtinai šilta, tačiau reikalavimas ilgos kelnės ir ilgos rankovės.\nAutobuse jau važiuoja pora veikėjų. Arba K85 arba K110, nes tik šios trasos startuoja vidurnaktį.\nIšlipu(veikėjai irgi išlipa) ir einu link stadiono trumpiausiu keliu per aikštelę per šoninius vartus, jau buvau čia prieš tai šiaip pasivaikščiot, paskui atsiimt startinio paketo, sutikrinti bėgimo paketą, išklausyti vadinamojo briefingo.\nKojos lengvos, nebijau, nėra jaudulio. Yra jaudulys. Bet ne tas myžalinis. Jaudulys, kad tuoj prasidės “išėjimas” truksiantis 12-13val. Tiek pasiskaičiavau pagal savo galimybes įveikti K85 trasą, 80km aplink Innsbruką. Teko patirti taką aplink Vilnių? Tai čia panašiai tik Alpėse.\nAlpės. Apsigyvenau Innsbruko centre, per kambario didelį langą visu didingumu, neatspėsi - Alpės. Gerai įsižiūrėjus matosi Seegrube viršūnė, po varžybų ten kopsiu.\nInnsbrukas. Miestas, kuriame gyvenčiau ilgam. Plokščias mini didmiestis, kur didžioji dalis transporto dviračiais. Pasuki galvą kairėn - kalnai, pasuki dešinėn - kalnai, su salyga, kad eini lygiagrečiai kalnų, nes kitaip kalnai būna priekyje arba už nugaros. Supranti?\nVisuomeninis transportas nuostabus. Miestiniiai, regioniniai autobusai, tramvajai. Visur iš visur į visur gali patekti be automobilio.\nNusipirkau wochentiketą, pasiteisino, iki norimų įkalnių privažiuoti, o ne eiti per miestą kelis km.\nStartas naktį, bėgimas naktį. O taip! Apie penkias - šešias valandas tamsoje, su savim, su kalnu, su upeliu, su akmeniu, su kitais žiburėliais. Jeigu judi išilgai kalno siauru takeliu, tai pažiūri viršun - nieko nesimato už kelių metrų, pažiūri apačion irgi neaišku kiek riedėtum ten…\nTurėjau daug elementų, o panaudojau tik pirmus tris kažkokius monstriškos talpos.\nVos kelis kilometrus nubėgus priešais akis visų ūgiu aukštas žmogus šleptelna ant pilvo ir kažkokiu keistu būdu jo gertuvė iškrenta iš kažkur ir… Nurieda ten apačion kur nesimato kiek riedėtum. Bet ji dar matosi ir neberieda, nes užstrigo už siaurių medelių kokiais 3 metrais žemiau nuo takelio. Nepasieksi paprastai. Atsikelia, jam viskas gerai. Sustoja kažką skėsčioja, gal bandys pasiimt.\nPasiekiu pirmą ir paskutinę viršūnę, čia yra sniego. Rankos šala. Rankos sušala. Pirštai vienas kitas pusiau nejautra. Dar apačioj nubėgus vos kelis kilometrus nusiėmiau striukę ir ilgas rankoves, ten šilta, per daug. Čia viršuj nelabai. Bet viršūnė reiškia, kad dabar leisimės, nieko nesirengiu. Keli kilometrai ir atšyla rankos.\nRuošdamasis prisiauginau antras kojas. Ką? Išsimokiau išnaudoti trekkingo lazdas. Užtrukau porą mėnesių kol pradėjau jausti, kad jos nebeatima energijos, bet ir leidžia ilgiau judėti, sumažinant krūvį kojoms ir korpusui.\nIšvis pirmą kartą ruošiausi varžyboms, ta prasme daugiau nei vienas kontrolinis ilgas porą savaičių iki varžybų. Du mėnesiai kaip iš vadovėlio. ~3000m sukilimo pasirodė pakankamas argumentas, kad to vieno prabėgimo gali neužtekti norint nenumirti kelis kartus per varžybas.\nUžsirašiau į “pleasure runner” startinę grupę. Pastato gale kai startuoji. Tai taip ir ruošiausi. Kad būtų sąlyginai lengva sujudėti, kroviau wattus į kojas ir prisiauginau antrąsias kojas - lazdas. Techninė informacija lentelėje apačioje.\nPasiteisino, nesutraukė jokio raumens, o tai būdavo kiekvienų varžybų palydovas.\nBeveik nedariau bendro fizinio.\nVisas varžybas lynoja, nėra saulės. Na idealu, nešunti, neišgarini skysčių. Taip pat gauni slidžias šaknis, plaukiančius iš po kojų tešlynėlius, sviestinius akmenis ir kitas linksmybes.\nPasiekiu drop-bag stotelę. Stotelė, kur pasidedi ką nori, kad pasiimt vidury varžybų. Dar pilnas jėgų iššaunu į antrąją pusę ir tik belipant į eilinį kalną oplia siena. Dingo jėgos, viskas. Nebegaunu energijos iš maisto nes ten pilve pilnas stop. Nes padariau klaidą ir išgėriau kažkokio “Sports drink” nemažai… Ot sugalvojo… Kas tau yra?\nTaip stumiuosi ~20km, aukštyn žemyn, net tiesiai paeinu, kojos nelaiko, akyse spangulys, lyg išsijungsi tuoj, prieš varžybų inspektorius pasitempiu, kad nepašalintų.\nNusibezdu padoriai… Įsijungia pilvo visi mechanizmai. Pokšt ir kaip naujas! Gaunu visą energiją kas ten buvo sustoję.\nPaskutinė maisto/gėrimų stotelė. Iki finišo tiesiog spaudžiu tempiniu greitu, nes galiu, nes viskas veikia, kojos nešasi pačios, kažką dar net pasiveju, lyg nebėgta kątik 70+ km.\nArtėju prie stadiono, artėju prie finišo, jau deklamuoja vardą pavardę. ~12:25 kaip nebūta. Rytoj štrudelis. Nenoriu miego. Dieną prieš startą pavalgydavau ir miegodavau, po pusryčių, po pietų, po vakarienės. Nenoriu sako… Grįžtu, apsitvarkau, padedu galvą ir išsijungiu.\nTrasa pakankamai įvairi, gauni ir daug techniškų takelių su šaknim, akmenim ir purvu, plento, stačių įlipimų, greitų nusileidimų. Kartočiau.\nPasiruošimas: ","permalink":"https://jopapa.lt/posts/2022-06-03-innsbruck-alpine-trailrun-festival/","summary":"Artėja vidurnaktis, aš einu į autobusą numeriu(raide?) M.\nGegužės pradžia, bet čia į pietus nuo Lietuvos, čia jau ganėtinai šilta, tačiau reikalavimas ilgos kelnės ir ilgos rankovės.\nAutobuse jau važiuoja pora veikėjų. Arba K85 arba K110, nes tik šios trasos startuoja vidurnaktį.\nIšlipu(veikėjai irgi išlipa) ir einu link stadiono trumpiausiu keliu per aikštelę per šoninius vartus, jau buvau čia prieš tai šiaip pasivaikščiot, paskui atsiimt startinio paketo, sutikrinti bėgimo paketą, išklausyti vadinamojo briefingo.","title":"Innsbruck Alpine Trailrun Festival. K85"},{"content":"Backyard ultra. ~6,5km ciklas per 1val. Bėgi kol nebespėji pabaigti ciklo per vieną valandą arba tiesiog pasitrauki.\nFormatas leidžiantis labai ilgai nepavargstant sukti ratelius, nes tarp ciklų pailsi ir pavalgai.\nBet čia ir susipažįstam su SwampMan prieskoniais beigi pagardais.\nTai yra netoli finišo tiesiosios (likus ~1km) pasinėrimas į tiesiog pelkę…\n400-500m snarglių, nevilties, keiksmažodžių, džiaugsmo ir ašarų.\nŽemiau pateikiamas kontrolinis sąrašas įspūdžių kruopščiai surinktų per 15val. judesio.\nDrėgno miško nosį glostantys kvapai Myluojanti pavasariška saulė Pasakiškas snygis minkštais sniego gliužuliukėliais Linksma kompanija (ne tas žodis!) Nesugebėjimas orientuotis pelkėje net sukant 15-tą ciklą Pasivaikščiojimas ratais pelkėje prisukant ciklą iki 8km Sugebėjimas prieiti brąstelę per upelį tiek iš vienos tiek iš kitos pusės… Kontrastinis dušas po kiekvieno ciklo: pelkėje užkaisti, laukdamas naujo ciklo atvėsti Pėdų ir pirštų išbrinkinimas vandeny iki susiraukšlėjimo Bėgimas pilnalties(beveik) nušviestu vieškeliu Lengvas haliucinacijų dvelksmas sukant paskutinį ciklą vienam ir paskutiniam (kiti toli priekyje) Sugebėjimas uždaužyt į rastus ir kumpstus tą patį nagą 4 kartus ir iki pamėlynavimo Puikiai pritrintos… Pažastys. (kas per?) Pelkės iškeikimas visais įmanomais epitetais Padėka pelkei už įvairovę Ėjimas miegot 3val nakties ir atsibudimas 7:30 nes įspūdžiai bombarduoja galvą su aukštos kokybės video įrašu ar net keliais įrašais Prisukimas 102,3km per 15 ciklų, tai yra apie +4km papildomų pelkės privalumų :D ","permalink":"https://jopapa.lt/posts/2021-04-24-swampman-backyard-ultra/","summary":"Backyard ultra. ~6,5km ciklas per 1val. Bėgi kol nebespėji pabaigti ciklo per vieną valandą arba tiesiog pasitrauki.\nFormatas leidžiantis labai ilgai nepavargstant sukti ratelius, nes tarp ciklų pailsi ir pavalgai.\nBet čia ir susipažįstam su SwampMan prieskoniais beigi pagardais.\nTai yra netoli finišo tiesiosios (likus ~1km) pasinėrimas į tiesiog pelkę…\n400-500m snarglių, nevilties, keiksmažodžių, džiaugsmo ir ašarų.\nŽemiau pateikiamas kontrolinis sąrašas įspūdžių kruopščiai surinktų per 15val. judesio.\nDrėgno miško nosį glostantys kvapai Myluojanti pavasariška saulė Pasakiškas snygis minkštais sniego gliužuliukėliais Linksma kompanija (ne tas žodis!","title":"SwampMan Backyard Ultra"},{"content":"ČIA TAKO NĖRA\nTAKAS TEN -\u0026gt;\nTokia lenta pasitinka kažkuriame kilometre. Ir iš tiesų yra tas takas ir jis ten.\nSpalio rudenį šis takas yra tiesiog nuostabus, su visomis spalvomis ir dar neplikais medžiais.\nSu siurprizais ir akis kutenančiais vaizdais nuo piliakalnių bei kalvų.\nŠis takas tiesiogiai atspindi koks yra Vilnius.\nŽalias, kalvotas, asfaltuotas, su geležinkeliais, su upe bei upeliais.\nVilnius yra visoks. Takas aplink Vilnių yra VISOKS.\nVertas patirti.\nSavarankiškam bėgtelėjimui susirinkau tokį galimų maitinėlių sąrašą, kur turėtų būti vandens ir maisto.\nPASTABOS: vietos su klaustuku reiškia, kad nežinia ar ten galima gauti vandens, ar veikia ir pan.\nIšvardintos degalinės, kavinės ir parduotuvės nebūtinai yra matomos iš tako.\nAsmeniškai išbandytos pirmoje tako pusėje yra\n\u0026ldquo;23 - Orlen, Pavilnys Iki\u0026rdquo; bei \u0026ldquo;42 - Aibė\u0026rdquo;\n1 - Iki Express 3 - Rimi, Neste 7 - Belmontas 10 - Baltic Petroleum 14 - Tankpool? 20 - Iki 23 - Orlen, Pavilnys Iki 28 - Nutė? 31 - Iki, Maxima 32 - CircleK 42 - Aibė 46 - Neste, Hessburger 48 - EMSI 51 - Viada, Depo 53 - Neste 56 - Neste 57 - Maxima 59 - Karoliniškių draustinio šaltinis 63 - Maxima, Neste, LIDL 64 - Akropolis 68 - Express pizza 69 - Lidl, Rimi 83 - Žaliųjų ežerų spotas? 85 - Šernas?, Pirmas kąsnis? 87 - Iki 92 - Verkių malūnas 97 - Žirmūnų 123? 99 - Baltic Petroleum 100 - Maxima Stalo kalnas -\u003e Depo yra praktiškai pusė tako. ","permalink":"https://jopapa.lt/posts/2020-10-25-takas-aplink-vilniu-puse/","summary":"ČIA TAKO NĖRA\nTAKAS TEN -\u0026gt;\nTokia lenta pasitinka kažkuriame kilometre. Ir iš tiesų yra tas takas ir jis ten.\nSpalio rudenį šis takas yra tiesiog nuostabus, su visomis spalvomis ir dar neplikais medžiais.\nSu siurprizais ir akis kutenančiais vaizdais nuo piliakalnių bei kalvų.\nŠis takas tiesiogiai atspindi koks yra Vilnius.\nŽalias, kalvotas, asfaltuotas, su geležinkeliais, su upe bei upeliais.\nVilnius yra visoks. Takas aplink Vilnių yra VISOKS.\nVertas patirti.","title":"Takas aplink Vilnių. Pirmoji pusė"},{"content":"tu nebėgsi autobuso nevažiuotu taku\no prakošt kuršių neriją jau nešiukštu\nrytas meluoja prašau patikėk\nšitiek drabužių tau nereikės\nbriedžiai ir stirnos stebės žingsnelius\nnematysi nei vieno\nbet jie tenai bus\nsmėlis valgys kiekvieną energijos watą\nbangos trins ką čia prikapstėt\njachtų klubas? ne, tik miražas\npirma bent pasiek stotį drop bagų\nnes tu tik mažas\ntaškelis iš toli\nir kalva už kalvos kaip galera bangose\nskrosk nestok, namie prasieisi\no čia yra T, K ir N\n","permalink":"https://jopapa.lt/posts/2020-10-17-tkn-2020/","summary":"tu nebėgsi autobuso nevažiuotu taku\no prakošt kuršių neriją jau nešiukštu\nrytas meluoja prašau patikėk\nšitiek drabužių tau nereikės\nbriedžiai ir stirnos stebės žingsnelius\nnematysi nei vieno\nbet jie tenai bus\nsmėlis valgys kiekvieną energijos watą\nbangos trins ką čia prikapstėt\njachtų klubas? ne, tik miražas\npirma bent pasiek stotį drop bagų\nnes tu tik mažas\ntaškelis iš toli\nir kalva už kalvos kaip galera bangose\nskrosk nestok, namie prasieisi","title":"TKN 2020"},{"content":"Varom varom varom, pirmi kilometrai, visi dievai.\nMes esame Kernavės rytas, mes aušra, mes pieva be erkių.\nMes! Bėgam! Į sostinę!\nO Tu. Skaitai ir nebėgai? Atgailauk!!! Gailėkis labai.\nVienas kalnelis kitas kalnelis.\nČia laiptelis, ten laiptelis, pūūūsk tik čia su tokiais nepagąsdinsi.\nAukštos paupio žolės, siauras takelis.\nPasiveju porą vyrukų.\nVyrukai eina.\n?!?\nStaiga rastas, vyrukai sustingsta, kažką lyg tariasi, pavyksta apeit išnaudojant akimirką.\nIr tada.\nBaudos kilometras.\nBet ir. Pagaliau vienatvė likusiems 47-niems kilometrams!\nGerai gerai, bet. Grįžtam prie kilometro.\nBekelė per viską kas žalia, kur niekas nei vaikšto nei išvis vasaros metu ar yra buvęs.\nIšlendi persuktas, perbrėžtas ir tada gauni lipt į milijoną laiptelių.\nDar tas anas op ir 3 punktas, pusė trasos.\nDruską nuo veido paleidžiu pasroviui į upelį.\nBėgu bėgu. Nebebėgu, šlaunis iš vidinės pusės nuo iki sutraukia. Papurtau, einu, per ašarytes pradedu bėgt, praeina. PRAEINA!!\nBėgu bėgu. Oi ir vėl atpraeina atgal :D Papurtau nu ir t.t… purtau, bėgu, purtau, bėgu…\nKetvirta stotelė.\nKas buvo tarp 4 ir 5 sunku papasakoti, kelis kart koma.\nAtsimenu tik, kad gėriau tiesiai iš upelio pilnom rieškutėm\u0026hellip;\nIr krūvelę kalvų, kurias dar pamenu iš žiauriai smagių rudeninių Karma Šernų Trail varžybų per lietų per purvynus. Nu ir pasitaškėm tada :O\nApie ką mes čia. Ai. Valgau penktoje kiek lenda. Judu link paskutinės vandens oazės.\nPatraukėjas.\nO kas čia dar viena šakelė, kurią reikia patraukti nuo kelio.\nVat ir ne, ne šakelė. Pasirodo besąs erškėtis ar kažkoks panašus nemalonus spygliuotas lapuotis. Neprisistatė žinok.\nDelnas patraukėjas taip ir prilimpa.. :D Žinosi kaip patraukinėt viską iš eilės, įsigyk akis delno išpera tu!\nSusilieju su gamta kraujo saitais!\nGal pradėsiu girdėti ką augalai šneka??\nO pagaliau vanduo vandelėlis!\nPo šios stotelės laukia šakniakalnis, o aš nelaukiu jo.\nKojos, jūs laukiat? - Ne. Rankos? - Ne.\nAš čia su kūno dalim bendrauju? - Taip.\nO augalai nepradėjo šnekėt.\nNesu ilgiau lipęs į šitą dinozaurą tarp kalvų :D Pasikvėpuoju kokius penkis kartus sustojęs.\nBam, desantas pagirdo kola, atgaivina vandeniu.\nO Karoliniškių ozo draustinio parke koks tu nemielas šian :D Išvis kodėl tu ozas, kodėl tu kažkokia kalvota sąstūma, negalėjai lygiu lauku būt?? Nesusikalbam.\nO tu dar tilte, nenoriu aš į tave žiūrėt.\nFinišo tiesioji nuo Žvėryno tilto emociškai tęsiasi kokias tris valandas… Jau? Ne. Dar tik tas posūkis iš kairės atsiranda. O dabar? Ne. Ten paskui už poros valandų jau ir bus\u0026hellip; :D\nTechninės detalės\nManta, 1 kg:\nJuosmens diržas 4 geliukai Telefonas 500ml minkšta gertuvė su vandeniu Minkšta stiklinė 5 druskos piliulės Numestas maišas 4-toj maitinėlėj:\n5 geliukai Startas -\u003e 4 maitinėlė = 2 geliukai.\n4 maitinėlė +3 geliukai.\n2 geliukai nepanaudoti keliavo į finišą.\nIš maisto ėjo bananai ir arbūzas(vieną ir paskutinį kartą, nes eik tu pailsėk su savo sėklom ok).\n10val, 5min\n","permalink":"https://jopapa.lt/posts/2020-08-25-kernave-vilnius/","summary":"Varom varom varom, pirmi kilometrai, visi dievai.\nMes esame Kernavės rytas, mes aušra, mes pieva be erkių.\nMes! Bėgam! Į sostinę!\nO Tu. Skaitai ir nebėgai? Atgailauk!!! Gailėkis labai.\nVienas kalnelis kitas kalnelis.\nČia laiptelis, ten laiptelis, pūūūsk tik čia su tokiais nepagąsdinsi.\nAukštos paupio žolės, siauras takelis.\nPasiveju porą vyrukų.\nVyrukai eina.\n?!?\nStaiga rastas, vyrukai sustingsta, kažką lyg tariasi, pavyksta apeit išnaudojant akimirką.\nIr tada.\nBaudos kilometras.\nBet ir.","title":"Kernavė - Vilnius"},{"content":"Krenta lapai auksiniai ir leidžiasi t\u0026hellip;\nTiesiog leidžiasi. Ir pavirsta į košę dauguma.\nIšvakarėse\nAutobusas, aurora, paketėlis, numeriukas, pora šiukšlių maišų, spalvoti it saulė ir vanduo. Geltonas su rankenom, mėlynas su tom tokiom virvelėm, užtraukiamas.\nNakvynės vietoje\nMakaronai, vištiena. Daug.\nSaulės maišas 38-am kilometrui.\nMėlynas maišas 68-am kilometrui. Žodžiu šitas lieka namie.\nPriešnakty\nKaršta, nemiegasi, kyndlas, duokit kedus greičiau, oi užmigau, ar visai ne, o kiek valandų, dabar va giliai pakvėpuoju ir užmiegu, ot ir ne :D\nŠiaip kedus pats turi pasiimt. Taipogi turi pataikyt dydį, plotį, nes visi su savo kosminėm technogijom, kurios kiekviena turi savo piktogramą ir visi su neregėtais sukibimais.\nTrys dešimtys minučių iki penkių ryto. Žvygt feniksas ne iš pelenų, o ant stalelio. Vupt iš gulimos pozicijos dalyvis, du bananai čia yra, čia nėra. Reikaliukai, dušas, apranga.\nAuroroje\nŠešėliai, šypsenos, kava, šalta ar šilta nesuprasi.\nBet prie ko ta aurora išvis. Ai kinoteatras čia toks buvo.\nAutobuse\nVairuotojas dalyviam neleido stovėti dėl galimo dantų netekimo. Hm, o jeigu stovėtų boksininko kapa įsikandęs?\nSnaudžiu galva į langą. Keltas vanduo kažkas, neįdomu. Snaudžiu galva į langą tarpe ranka. Septintą valandą įsisavinu paskutinį bananą. Kur tą skūrą dėt dabar. Ant kojos laikosi neblogai, paskui išmesiu.\nParnidžio kopoj\nIšlendam zombiai iš autobusų tamsoj, pirmas oro gurkšnis, apšilimas, energija, motyvuotos akys, tu tik nesimaišyk! Pala kaip su tais maišais? Prašom nešti geltonus į automobilį su švyturėliais. Tai geltoną nešt, mėlyną palikt?\nUžlyja.\nZombiai į autobusus.\n8:00 šviesu, startas ir užtrepsim.\nŠlapi mediniai takeliai ir laiptai - gera žinia slalomo mėgėjams.\nNusileidus pradedamas pradinis aplenk pralėk sprintas.\nBet juk:\n- Pradėk lėtai.\nMhm.\n- Pats eik na\u0026hellip;\nPurslai seilių, prakaitas, snargliai, atsirišę batai ir prasiretinam.\nRetyn ir retyn, ramu jau visai.\nGamta ko šauki? Nori ir šaukia, nors tu ir nenori. Demokratijos čia nedaug.\nPoto išlendu iš gamtos.\nDešinėn pažiūriu - nutolo žmonės. Kairėn pažiūriu - 10+ siluetų artėja krūvoj, lyg su vedliu ar kas čia vyksta. Ta prasme klubas gal koks? Bet aš dešinėn ir į kojas.\nBeveik 14km. Kodėl jie bėga priešinga kryptim? Oi kilpinė maitinėlė. Vanduo, bananas, pats priešinga kryptim ir dešinėn.\n26km redbul automobilis, muzika. Maisto ir vandens nesimato, ai turbūt prie jūros.\nNe, ne prie jūros. Tai o kur? Nu nes ne prie jūros tai tikrai.\nKą gi, gertuvėse yra likęs puslitris vandens, nu ir pajūris.\nKažką lenki, kažkas lenkia. Tas ant to.\nGilios pėdos su prakasimais, energijos nuotekos, ašaros ir kančios, nors gal ir čia lijo.\nKepurė nenukris pasukt galvą ir savo pasižiūrėt. Negilios! Manding sveria daugiau už mane. Plius be kepurės buvau.\n33km siena kažkodėl. Ei! Saulės maišas su geliukais jau netrukus, kelis km pa\u0026rsquo;trip\u0026rsquo;insiu ir išeisiu. Oazių nesimato. Pasitaikantis klampus smėlis priduoda žvalumo :D\nNumesto maišo bazėj\n38km maišą paduoda vikriai. Įbėgau ten blaškausi, kalbos dovana irgi neveikia, o va te jau rankose.\n75g geliukas krito pirmas, o kiek bananų? Vyko spartus bananų pjausnelių lupimas ir šiukšlinės pildymas žievėmis. Kanistras vandens ten pat - pilvan.\nGertuves pripila. Nu bazė šimtas balų.\nAukštyn žemyn, smėlis, tankiai suaugusios pušaitės.\nDrožiniai, parkas, raganų kažkas. Kokių dar raganų? Nesvaik, iš medžio išdrožtos skulptūros ir pan. Sėdėjo liaudies meistras ir pridrožė, įdomu kiek trunka tiek primeistrauti.\nVėl kažkas priešinga kryptim ir tada kartu į tą patį posūkį, na gal iš kitos trasos.\nJuodkrantė, civilizacija, smėlio skulptūros. Išbliurusios.\nŽingeidus seneliukas.\n- Čia maratono kažkoks bėgimas vyksta?\n- Ne, daugiau..\n- Daugiau?!, eeehhh\n- Septyniasdešimt :)\n- Eehhhh!!\n48km bananas, vanduo. Aukštyn žemyn festivalis.\nO kur tas briedis. Spėjau tik užpakalį anąkart nupaveiksluoti.\n58km geliukas, bananas, vanduo.\nMasinės eitynės, virš sienos, kaikuriem gal ir virš keletos sienų. Akys nemotyvuotos, nors iš nugaros ir nesimato.\n~62km geliukas ir pats laikas sutraukt šlaunies galą, šlaunies vidinę dalį, blauzdos galinę dalį. Salt stikas kas valandą tik formalumas.\nBet dar turiu šlaunies priekį ir blauzdos priekį.\nKapoju iš kulno blauzdos galas pasitaupo, keli km kad nebeturėčiau jau ir blauzdos priekio\u0026hellip; Juokinga buvo tada :D\nOi ne, eiti, stoti?, ne, dinkit iš akių velniai, žinai čia ultra bėgimas, va įkalnė tai paeisiu, ką traukuliuoja to ir problemos, kai traukia lenkiant - ištiesiu, kai tiesiant - sulenkiu, avantiūra veikianti, bent jau tam likučiui km ir kol netraukia abiejų pusių vienu metu. O kas čia tas jachtklubas jau ;)\nFiniše\nMedalis, kavos gėrimas, nusilupam laiko matuoklį. Ne taip greit! Primontuotas tvarkingai, o žirklės kaip ir pridera varžybose, tokios kur vaikai popierių pradinėse karpo :D\nNa ta kava tai ne dabar.\nBasika, arbata, grikiai arbata, arbata arbata.\nSaulės maišai pakeliui.\nDušai. Per daug žmonių.\nMasažas. O mergaitės stiprios ir ultrinės, vieną po kito, vieną po kito, dviese sinchroniškai vienoda jėga. Ačiū!\nSaulės maišus parvežė.\nDušas, ai palauksiu.\nNamo.\nRyte tai išgėriau tą kavos gėrimą. Paslampinėjau porą dienų po keliolika km šiaurinio ėjimo. Ruoniai, kriauklės, delfinai ten koralai žinai.\nBet pala pala kas čia su tom kojom, jau taip niežti labiau nei tik eiti, uchhhh :O\nAntradienis\nPabundu palangoj. Ui tu feniksai niu niu niu :D\n7:30 smėlis, dumblas, akmenys.\nSakei dumblas?\nKai Basanavičiaus gatve lekiu Palangoje,\nRyte su žibintėliu savo kaktoje.\nKeli vedžioja žmonės šunius dėl kakučio,\nĮsivaizduoju savo kojas idant stručio.\nAnava karklės kepurės jau čia pat..\nRytoj bus kita diena, kita siena. Geraiiii tik, duokit greičiau kedus! Pasiimk pats.\n","permalink":"https://jopapa.lt/posts/2019-10-19-tkn-2019/","summary":"Krenta lapai auksiniai ir leidžiasi t\u0026hellip;\nTiesiog leidžiasi. Ir pavirsta į košę dauguma.\nIšvakarėse\nAutobusas, aurora, paketėlis, numeriukas, pora šiukšlių maišų, spalvoti it saulė ir vanduo. Geltonas su rankenom, mėlynas su tom tokiom virvelėm, užtraukiamas.\nNakvynės vietoje\nMakaronai, vištiena. Daug.\nSaulės maišas 38-am kilometrui.\nMėlynas maišas 68-am kilometrui. Žodžiu šitas lieka namie.\nPriešnakty\nKaršta, nemiegasi, kyndlas, duokit kedus greičiau, oi užmigau, ar visai ne, o kiek valandų, dabar va giliai pakvėpuoju ir užmiegu, ot ir ne :D","title":"TKN 2019"}]