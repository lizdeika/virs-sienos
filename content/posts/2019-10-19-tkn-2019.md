---
title: "TKN 2019"
date: 2019-10-19T21:53:58+03:00
tags: ["ultra"]
---


<big><big><big>K</big></big></big>renta lapai auksiniai ir leidžiasi t...<br>
Tiesiog leidžiasi. Ir pavirsta į košę dauguma.<br>
<br>Išvakarėse<br><br>
Autobusas, aurora, paketėlis, numeriukas, pora šiukšlių maišų, spalvoti it saulė ir vanduo. Geltonas su rankenom, mėlynas su tom tokiom virvelėm, užtraukiamas.<br>
<br>Nakvynės vietoje<br><br>
Makaronai, vištiena. Daug.<br>
Saulės maišas 38-am kilometrui.<br>
Mėlynas maišas 68-am kilometrui. Žodžiu šitas lieka namie.<br>
<br>Priešnakty<br><br>
Karšta, nemiegasi, kyndlas, duokit kedus greičiau, oi užmigau, ar visai ne, o kiek valandų, dabar va giliai pakvėpuoju ir užmiegu, ot ir ne :D<br>
Šiaip kedus pats turi pasiimt. Taipogi turi pataikyt dydį, plotį, nes visi su savo kosminėm technogijom, kurios kiekviena turi savo piktogramą ir visi su neregėtais sukibimais.<br>
Trys dešimtys minučių iki penkių ryto. Žvygt feniksas ne iš pelenų, o ant stalelio. Vupt iš gulimos pozicijos dalyvis, du bananai čia yra, čia nėra. Reikaliukai, dušas, apranga.<br>
<br>Auroroje<br><br>
Šešėliai, šypsenos, kava, šalta ar šilta nesuprasi.<br>
Bet prie ko ta aurora išvis. Ai kinoteatras čia toks buvo.<br>
<br>Autobuse<br><br>
Vairuotojas dalyviam neleido stovėti dėl galimo dantų netekimo. Hm, o jeigu stovėtų boksininko kapa įsikandęs?<br>
Snaudžiu galva į langą. Keltas vanduo kažkas, neįdomu. Snaudžiu galva į langą tarpe
ranka. Septintą valandą įsisavinu paskutinį bananą. Kur tą skūrą dėt dabar. Ant kojos laikosi neblogai, paskui išmesiu.<br>
<br>Parnidžio kopoj<br><br>
Išlendam zombiai iš autobusų tamsoj, pirmas oro gurkšnis, apšilimas, energija, motyvuotos akys, tu tik nesimaišyk! Pala kaip su tais maišais? _Prašom nešti geltonus į automobilį su švyturėliais._ Tai geltoną nešt, mėlyną palikt?<br>
Užlyja.<br>
Zombiai į autobusus.<br>
8:00 šviesu, startas ir užtrepsim.<br>
Šlapi mediniai takeliai ir laiptai - gera žinia slalomo mėgėjams.<br>
Nusileidus pradedamas pradinis aplenk pralėk sprintas.<br>
Bet juk:<br>
\- Pradėk lėtai.<br>
Mhm.<br>
\- Pats eik na...<br>
Purslai seilių, prakaitas, snargliai, atsirišę batai ir prasiretinam.<br>
Retyn ir retyn, ramu jau visai.<br>
Gamta ko šauki? Nori ir šaukia, nors tu ir nenori. Demokratijos čia nedaug.<br>
Poto išlendu iš gamtos.<br>
Dešinėn pažiūriu - nutolo žmonės. <br>
Kairėn pažiūriu - 10+ siluetų artėja krūvoj, lyg su vedliu ar kas čia vyksta. Ta prasme klubas gal koks? Bet aš dešinėn ir į kojas.<br>
Beveik 14km. Kodėl jie bėga priešinga kryptim? Oi kilpinė maitinėlė. Vanduo, bananas, pats priešinga kryptim ir dešinėn.<br>
26km redbul automobilis, muzika. Maisto ir vandens nesimato, ai turbūt prie jūros.<br>
<big>Ne</big>, ne prie jūros. Tai o kur? Nu nes ne prie jūros tai tikrai.<br>
Ką gi, gertuvėse yra likęs puslitris vandens, nu ir pajūris.<br>
Kažką lenki, kažkas lenkia. Tas ant to.<br>
Gilios pėdos su prakasimais, energijos nuotekos, ašaros ir kančios, nors gal ir čia lijo.<br>
Kepurė nenukris pasukt galvą ir savo pasižiūrėt. Negilios! Manding sveria daugiau už mane. Plius be kepurės buvau.<br>
33km siena kažkodėl. Ei! Saulės maišas su geliukais jau netrukus, kelis km pa'trip'insiu ir išeisiu. Oazių nesimato. Pasitaikantis klampus smėlis priduoda žvalumo :D<br>
<br>Numesto maišo bazėj<br><br>
38km maišą paduoda vikriai. Įbėgau ten blaškausi, kalbos dovana irgi neveikia, o va te jau rankose.<br>
75g geliukas krito pirmas, o kiek bananų? Vyko spartus bananų pjausnelių lupimas ir šiukšlinės pildymas žievėmis. Kanistras vandens ten pat - pilvan.<br>
Gertuves pripila. Nu bazė šimtas balų.<br>
Aukštyn žemyn, smėlis, tankiai suaugusios pušaitės.<br>
Drožiniai, parkas, raganų kažkas. Kokių dar raganų? Nesvaik, iš medžio išdrožtos skulptūros ir pan. Sėdėjo liaudies meistras ir pridrožė, įdomu kiek trunka tiek primeistrauti.<br>
Vėl kažkas priešinga kryptim ir tada kartu į tą patį posūkį, na gal iš kitos trasos.<br>
Juodkrantė, civilizacija, smėlio skulptūros. Išbliurusios.<br>
Žingeidus seneliukas.<br>
\- Čia maratono kažkoks bėgimas vyksta?<br>
\- Ne, daugiau..<br>
\- Daugiau?!, eeehhh<br>
\- Septyniasdešimt :)<br>
\- Eehhhh!!<br>
48km bananas, vanduo. Aukštyn žemyn festivalis.<br>
O kur tas briedis. Spėjau tik užpakalį anąkart nupaveiksluoti.<br>
58km geliukas, bananas, vanduo.<br>
Masinės eitynės, virš sienos, kaikuriem gal ir virš keletos sienų. Akys nemotyvuotos, nors iš nugaros ir nesimato.<br>
~62km geliukas ir pats laikas sutraukt šlaunies galą, šlaunies vidinę dalį, blauzdos galinę dalį. Salt stikas kas valandą tik formalumas.<br>
Bet dar turiu šlaunies priekį ir blauzdos priekį.<br>
Kapoju iš kulno blauzdos galas pasitaupo, keli km kad nebeturėčiau jau ir blauzdos priekio... Juokinga buvo tada :D<br>
Oi ne, eiti, stoti?, ne, dinkit iš akių velniai, žinai čia ultra bėgimas, va įkalnė tai paeisiu, ką traukuliuoja to ir problemos, kai traukia lenkiant - ištiesiu, kai tiesiant - sulenkiu, avantiūra veikianti, bent jau tam likučiui km ir kol netraukia abiejų pusių vienu metu. O kas čia tas jachtklubas jau ;)<br>
<br>Finiše<br><br>
Medalis, kavos gėrimas, nusilupam laiko matuoklį. Ne taip greit! Primontuotas tvarkingai, o žirklės kaip ir pridera varžybose, tokios kur vaikai popierių pradinėse karpo :D<br>
Na ta kava tai ne dabar.<br>
Basika, arbata, grikiai arbata, arbata arbata.<br>
Saulės maišai pakeliui.<br>
Dušai. Per daug žmonių.<br>
Masažas. O mergaitės stiprios ir ultrinės, vieną po kito, vieną po kito, dviese sinchroniškai vienoda jėga. Ačiū!<br>
Saulės maišus parvežė.<br>
Dušas, ai palauksiu.<br>
Namo.<br>
Ryte tai išgėriau tą kavos gėrimą. Paslampinėjau porą dienų po keliolika km šiaurinio ėjimo. Ruoniai, kriauklės, delfinai ten koralai žinai.<br>
Bet pala pala kas čia su tom kojom, jau taip niežti labiau nei tik eiti, uchhhh :O<br>
<br>Antradienis<br><br>
Pabundu palangoj. Ui tu feniksai niu niu niu :D<br>
7:30 smėlis, dumblas, akmenys.<br>
Sakei dumblas?
> Kai Basanavičiaus gatve lekiu Palangoje,<br>
Ryte su žibintėliu savo kaktoje.<br>
Keli vedžioja žmonės šunius dėl kakučio,<br>
Įsivaizduoju savo kojas idant stručio.

Anava karklės kepurės jau čia pat..<br>
Rytoj bus kita diena, kita siena. Geraiiii tik, duokit greičiau kedus! Pasiimk pats.
