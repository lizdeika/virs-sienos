---
title: "Kernavė - Vilnius"
date: 2020-08-25T21:22:13+03:00
tags: ["ultra"]
---

<big><big><big>V</big></big></big>arom varom varom, pirmi kilometrai, visi dievai.<br>
Mes esame Kernavės rytas, mes aušra, mes pieva be erkių.<br>
Mes! Bėgam! Į sostinę!<br>
O Tu. Skaitai ir nebėgai? Atgailauk!!! Gailėkis labai.<br>
Vienas kalnelis kitas kalnelis.<br>
Čia laiptelis, ten laiptelis, pūūūsk tik čia su tokiais nepagąsdinsi.<br>
Aukštos paupio žolės, siauras takelis.<br>
Pasiveju porą vyrukų.<br>
Vyrukai eina.<br>
?!?<br>
Staiga rastas, vyrukai sustingsta, kažką lyg tariasi, pavyksta apeit išnaudojant akimirką.<br>
Ir tada.<br><br>

Baudos kilometras.<br><br>

Bet ir. Pagaliau vienatvė likusiems 47-niems kilometrams!<br>
Gerai gerai, bet. Grįžtam prie kilometro.<br>
Bekelė per viską kas žalia, kur niekas nei vaikšto nei išvis vasaros metu ar yra buvęs.<br>
Išlendi persuktas, perbrėžtas ir tada gauni lipt į milijoną laiptelių.<br>
Dar tas anas op ir 3 punktas, pusė trasos.<br>
Druską nuo veido paleidžiu pasroviui į upelį.<br>
Bėgu bėgu. Nebebėgu, šlaunis iš vidinės pusės nuo iki sutraukia. Papurtau, einu, per ašarytes pradedu bėgt, praeina. <br>
PRAEINA!!<br>
Bėgu bėgu. Oi ir vėl atpraeina atgal :D Papurtau nu ir t.t… purtau, bėgu, purtau, bėgu…<br><br>

Ketvirta stotelė.<br><br>

Kas buvo tarp 4 ir 5 sunku papasakoti, kelis kart koma.<br>
Atsimenu tik, kad gėriau tiesiai iš upelio pilnom rieškutėm...<br>
Ir krūvelę kalvų, kurias dar pamenu iš žiauriai smagių rudeninių Karma Šernų Trail varžybų per lietų per purvynus. Nu ir pasitaškėm tada :O<br>
Apie ką mes čia. Ai. Valgau penktoje kiek lenda. Judu link paskutinės vandens oazės.<br><br>

Patraukėjas.<br><br>

O kas čia dar viena šakelė, kurią reikia patraukti nuo kelio.<br>
Vat ir ne, ne šakelė. Pasirodo besąs erškėtis ar kažkoks panašus nemalonus spygliuotas lapuotis. Neprisistatė žinok.<br>
Delnas patraukėjas taip ir prilimpa.. :D Žinosi kaip patraukinėt viską iš eilės, įsigyk akis delno išpera tu!<br>
Susilieju su gamta kraujo saitais!<br>
Gal pradėsiu girdėti ką augalai šneka??<br><br>

O pagaliau vanduo vandelėlis!<br><br>

Po šios stotelės laukia šakniakalnis, o aš nelaukiu jo.<br>
Kojos, jūs laukiat? - Ne. Rankos? - Ne.<br>
Aš čia su kūno dalim bendrauju? - Taip.<br>
O augalai nepradėjo šnekėt.<br>
Nesu ilgiau lipęs į šitą dinozaurą tarp kalvų :D Pasikvėpuoju kokius penkis kartus sustojęs.<br>
Bam, desantas pagirdo kola, atgaivina vandeniu.<br>
O Karoliniškių ozo draustinio parke koks tu nemielas šian :D Išvis kodėl tu ozas, kodėl tu kažkokia kalvota sąstūma, negalėjai lygiu lauku būt?? Nesusikalbam.<br>
O tu dar tilte, nenoriu aš į tave žiūrėt.<br>
Finišo tiesioji nuo Žvėryno tilto emociškai tęsiasi kokias tris valandas… Jau? Ne. Dar tik tas posūkis iš kairės atsiranda. O dabar? Ne. Ten paskui už poros valandų jau ir bus... :D<br><br>

Techninės detalės<br><br>

Manta, 1 kg:
- Juosmens diržas
- 4 geliukai
- Telefonas
- 500ml minkšta gertuvė su vandeniu
- Minkšta stiklinė
- 5 druskos piliulės
<br>

Numestas maišas 4-toj maitinėlėj:
- 5 geliukai

<br>
Startas -> 4 maitinėlė = 2 geliukai.<br>
4 maitinėlė +3 geliukai.<br>
2 geliukai nepanaudoti keliavo į finišą.<br>
Iš maisto ėjo bananai ir arbūzas(vieną ir paskutinį kartą, nes eik tu pailsėk su savo sėklom ok).<br><br>

10val, 5min<br>
